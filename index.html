<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <h1>Έντυπο πληροφόρησης συμμετεχόντων</h1>
    <hr />
    <section>
      <h3 style="font-weight: lighter">
        <b style="font-weight: bold">Τίτλος:</b>
        Διερεύνηση προστατευτικών και επιβαρυντικών παραγόντων της μοναξιάς σε
        ένα δείγμα φοιτητών/τριών.
      </h3>
    </section>
    <section>
      <h3>Ερευνητική ομάδα:</h3>
      <ul>
        <li>
          Αικατερίνη Ιωαννίδου, Μεταπτυχιακή Φοιτήτρια, ΔΠΜΣ «Συμβουλευτική»,
          ΕΚΠΑ.
        </li>
        <li>
          Ειρήνη Προζυμά, Μεταπτυχιακή Φοιτήτρια, ΔΠΜΣ «Συμβουλευτική», ΕΚΠΑ.
        </li>
        <li>
          Θεόδωρος Γιοβαζολιάς, Καθηγητής Συμβουλευτικής Ψυχολογίας, Τμήμα
        </li>
        <li>
          Ψυχολογίας, Πανεπιστήμιο Κρήτης, Επιστημονικά Υπεύθυνος Προγράμματος.
        </li>
        <li>
          Ευφροσύνη Μητσοπούλου, Λέκτορας Κοινωνικής Ψυχολογίας, Πανεπιστήμιο
        </li>
        <li>
          Swansea, Ουαλία, Ηνωμένο Βασίλειο, Μέλος τριμελούς επιτροπής.
          Παναγιώτα
        </li>
        <li>
          Δημητροπούλου, Επίκουρη Καθηγήτρια Εκπαιδευτικής Ψυχολογίας, Τμήμα
        </li>
        <li>Ψυχολογίας, Πανεπιστήμιο Κρήτης, Μέλος τριμελούς επιτροπής.</li>
      </ul>
      <hr />
    </section>
    <section>
      <p>
        Έχετε προσκληθεί να συμμετάσχετε σε μία έρευνα που διεξάγεται από την
        Αικατερίνη Ιωαννίδου και την Ειρήνη Προζυμά, μεταπτυχιακές φοιτήτριες
        Συμβουλευτικής Ψυχολογίας, με επιστημονικά υπεύθυνο τον κ. Θεόδωρο
        Γιοβαζολιά, Καθηγητή Συμβουλευτικής Ψυχολογίας και συνεπόπτριες τις κκ.
        Ευφροσύνη Μητσοπούλου, Λέκτορα Κοινωνικής Ψυχολογίας και Παναγιώτα
        Δημητροπούλου, Επίκουρη Καθηγήτρια Εκπαιδευτικής Ψυχολογίας.
      </p>
      <p>
        Το έντυπο αυτό θα σας δώσει όλες τις απαραίτητες πληροφορίες που
        χρειάζεστε προκειμένου να καταλάβετε γιατί γίνεται αυτή η έρευνα και
        γιατί έχετε προσκληθεί να συμμετάσχετε. Περιγράφει επίσης τι θα αφορά η
        συμμετοχή σας, τι θα πρέπει να κάνετε δηλαδή, καθώς και τυχόν γνωστούς
        κινδύνους, δυσκολίες ή δυσφορία που μπορεί να προκληθούν από τη
        συμμετοχή σας. Σας παρακαλούμε να αφιερώσετε όσο χρόνο χρειάζεστε για να
        το διαβάσετε, να το σκεφτείτε και να κάνετε όποιες ερωτήσεις θέλετε είτε
        τώρα είτε κάποια άλλη στιγμή/ανά πάσα στιγμή. Αν αποφασίσετε να
        συμμετάσχετε, θα σας ζητηθεί να υπογράψετε αυτό το έντυπο και θα λάβετε
        ένα αντίγραφο.
      </p>
    </section>
    <section>
      <ol>
        <li>
          <h4>ΠΟΙΟΣ ΕΙΝΑΙ Ο ΣΚΟΠΟΣ ΤΗΣ ΕΡΕΥΝΑΣ;</h4>
          <p>
            Ο σκοπός της παρούσας έρευνας είναι να διερευνηθούν οι ψυχολογικές
            επιπτώσεις της μοναξιάς στο φοιτητικό πληθυσμό και οι επιβαρυντικοί
            και προστατευτικοί παράγοντες του φαινομένου, ώστε να κατανοηθεί
            καλύτερα, συμβάλλοντας στον εμπλουτισμό της υπάρχουσας επιστημονικής
            γνώσης και στην υλοποίηση συμβουλευτικών, ψυχοθεραπευτικών και
            ψυχοεκπαιδευτικών παρεμβάσεων.
          </p>
        </li>
        <li>
          <h4>ΠΟΙΟΣ ΣΥΜΜΕΤΕΧΕΙΣΤΗΝ ΕΡΕΥΝΑ; ΓΙΑΤΙ ΕΧΩ ΠΡΟΣΚΛΗΘΕΙ;</h4>
          <p>
            Στην έρευνα αυτή έχουν προσκληθεί να συμμετέχουν
            προπτυχιακοί/μεταπτυχιακοί φοιτητές/τριες ηλικιακού εύρους 18 έως 25
            ετών.
          </p>
        </li>

        <li>
          <h4>
            ΜΕ ΠΟΙΟ ΤΡΟΠΟ ΘΑ ΣΥΜΜΕΤΕΧΩ ΣΤΗΝ ΕΡΕΥΝΑ; ΤΙ ΘΑ ΜΟΥ ΖΗΤΗΘΕΙ ΝΑ ΚΑΝΩ;
          </h4>
          <p>
            Αν συμφωνήσετε να λάβετε μέρος σε αυτή την έρευνα θα σας ζητηθεί να
            συμπληρώσετε επτά κλίμακες. Αρχικά θα χρειαστεί να απαντήσετε στις
            ερωτήσεις που αφορούν τη συναίνεση για τη συμμετοχή σας και στη
            συνέχεια θα σας ζητηθούν κάποια δημογραφικά στοιχεία (πχ. ηλικία,
            φύλο, τόπος διαμονής), καθώς και να απαντήσετε σε ερωτήσεις σχετικά
            με τη μοναξιά, την ακαδημαϊκή ψυχική αντοχή, τη ψυχική
            ανθεκτικότητα, τη ψυχολογική ευημερία, την ευαισθησία στην απόρριψη,
            την αυτοσυμπόνια και τις δυσκολίες ρύθμισης συναισθήματος. Η
            συμπλήρωση του ερωτηματολογίου διαρκεί περίπου 15 – 20 λεπτά.
          </p>
        </li>
        <li>
          <h4>
            ΠΟΙΟΣ ΩΦΕΛΕΙΤΑΙ ΑΠΟ ΤΗΝ ΕΡΕΥΝΑ; Ή ΕΧΩ ΚΑΠΟΙΟ ΟΦΕΛΟΣ ΑΠΟ ΤΗ ΣΥΜΜΕΤΟΧΗ
            ΜΟΥ ΣΤΗΝ ΕΡΕΥΝΑ;
          </h4>
          <p>
            Δεν υπάρχουν κάποια άμεσα οφέλη για σας από τη συμμετοχή σας στην
            έρευνα αυτή. Ωστόσο, η συμβολή σας στη μελέτη είναι σημαντική γιατί
            ελπίζουμε ότι θα μπορέσουμε να καταλάβουμε καλύτερα τους
            επιβαρυντικούς και προστατευτικούς παράγοντες από τη μοναξιά των
            φοιτητών/τριών.
          </p>
        </li>
        <li>
          <h4>
            ΥΠΑΡΧΟΥΝ ΚΙΝΔΥΝΟΙ (Ή ΚΟΣΤΟΣ/ΕΠΙΒΑΡΥΝΣΗ) ΑΠΟ ΤΗ ΣΥΜΜΕΤΟΧΗ ΜΟΥ ΣΤΗΝ
            ΕΡΕΥΝΑ;
          </h4>
          <p>
            Δεν υπάρχουν γνωστοί κίνδυνοι που σχετίζονται με αυτή την έρευνα. Η
            συμμετοχή σας στην έρευνα δεν συνεπάγεται κάποιο κόστος ή επιβάρυνση
            για σας εκτός από το χρόνο που θα διαθέσετε για τη συμμετοχή σας σε
            αυτή.
          </p>
        </li>
        <li>
          <h4>ΥΠΟΧΡΕΟΥΜΑΙ ΝΑ ΣΥΜΜΕΤΑΣΧΩ;</h4>
          <p>
            Η συμμετοχή σας στην έρευνα είναι απολύτως εθελοντική. Μπορείτε να
            αρνηθείτε να συμμετάσχετε χωρίς καμία αιτιολογία ή δικαιολογία. Αν
            όμως δεχτείτε να συμμετάσχετε σας παρακαλούμε να διαβάσετε
            προσεκτικά το έντυπο που έχετε στα χέρια σας, να το κρατήσετε και να
            υπογράψετε το έντυπο συναίνεσης. Ακόμη και αφού δεχτείτε να
            συμμετάσχετε μπορείτε να αλλάξετε γνώμη ανά πάσα στιγμή και να
            αποχωρήσετε από την έρευνα χωρίς καμία αιτιολογία ή δικαιολογία και
            χωρίς καμία συνέπεια για σας. Μπορείτε να ζητήσετε τη διαγραφή των
            δεδομένων που μας δώσατε μέχρι και δύο εβδομάδες μετά που θα λάβετε
            μέρος. Σε αυτή την περίπτωση μπορείτε να ζητήσετε να διαγραφούν τα
            δεδομένα και οι πληροφορίες που έχουμε συλλέξει για σας. Στην
            περίπτωση που επιθυμείτε να διαγραφούν τα προσωπικά σας δεδομένα ή
            οι πληροφορίες που θα μας δώσετε μπορείτε να επικοινωνήσετε με τον
            Επιστημονικά Υπεύθυνο του προγράμματος κ. Θεόδωρο Γιοβαζολιά
            (giovazot@uoc.gr) δίνοντάς του τον κωδικό σας που έχετε δημιουργήσει
            (οδηγίες διαμόρφωσης του κωδικού θα σας δοθούν στην αρχή της
            έρευνας).
          </p>
        </li>
        <li>
          <h4>ΠΩΣ ΘΑ ΔΙΑΦΥΛΑΧΘΕΙ Η ΙΔΙΩΤΙΚΟΤΗΤΑ ΜΟΥ;</h4>
          <p>
            Σε κάθε συμμετέχοντα θα ζητηθεί να δημιουργήσει τον δικό του
            προσωπικό κωδικό, βάζοντας το αρχικό γράμμα του ονόματος της μητέρας
            του, το αρχικό γράμμα του ονόματος του πατέρα του και τα τρία
            τελευταία ψηφία της ημερομηνίας των γενεθλίων του. Η κλείδα που
            δείχνει την αντιστοιχία μεταξύ των κωδικών και των κοινών στοιχείων
            αναγνώρισης των ατόμων, θα φυλάσσεται ξεχωριστά στο γραφείο του
            επιστημονικά υπεύθυνου σε γραφείο με συρτάρι που κλειδώνει. Οι
            πληροφορίες που θα μας δώσετε θα φέρουν αυτόν τον μοναδικό κωδικό, ο
            οποίος θα είναι προσβάσιμος μόνο στην ερευνητική ομάδα και δεν θα
            είναι δυνατόν να αποκαλυφθεί η ταυτότητά σας σε τρίτους. Για την
            τήρηση του προσωπικού σας απορρήτου, θα σχηματιστεί ένας προσωπικός
            κωδικός που δε θα παραπέμπει σε προσωπικά δεδομένα. Σε όλα τα αρχεία
            σας θα υπάρχει ένας κωδικός, τον οποίο θα γνωρίζουν μόνο τα μέλη της
            ερευνητικής ομάδας. Επιπλέον, ειδικός κωδικός θα υπάρχει και στον
            υπολογιστή στον οποίο θα φυλάσσονται τα αρχεία. Ένα κύριο κλειδί που
            συνδέει τα ονόματα και τους κωδικούς θα διατηρείται σε ξεχωριστή και
            ασφαλή τοποθεσία στο Εργαστήριο Εφαρμοσμένης Ψυχολογίας του Τμήματος
            Ψυχολογίας του Πανεπιστημίου σε ειδικά διαμορφωμένο τόπο φύλαξης
            (κλειδωμένο συρτάρι στο γραφείο του επιστημονικά υπεύθυνου του
            έργου), ενώ τα ερωτηματολόγια θα βρίσκονται στο γραφείο του
            επιστημονικά υπεύθυνου, ο οποίος προστατεύεται από κωδικό πρόσβασης
            για να εμποδίσει την πρόσβαση από μη εξουσιοδοτημένους χρήστες. Όσον
            αφορά την καταστροφή των δεδομένων των ερωτηματολογίων, το πρόγραμμα
            συμμορφώνεται πλήρως με τις οδηγίες της ΕΕ και του ΕΚΠΑ για την
            οριστική διαγραφή τους με την ολοκλήρωση της έρευνας (Σεπτέμβριος
            2024). Αποτελέσματα αυτής της έρευνας πρόκειται να χρησιμοποιηθούν
            σε επιστημονικές δημοσιεύσεις, ανακοινώσεις σε συνέδρια. Τα
            αποτελέσματα θα παρουσιαστούν σε συνοπτική μορφή και το όνομα ή η
            ταυτότητά σας δε θα μπορούν να προσδιοριστούν σε καμία δημοσίευση ή
            συνεδριακή ανακοίνωση.
          </p>
        </li>
        <li>
          <h4>ΠΟΙΟΣ ΧΡΗΜΑΤΟΔΟΤΕΙ ΤΗΝ ΕΡΕΥΝΑ;</h4>
          <p>Η έρευνα δεν χρηματοδοτείται από οποιαδήποτε πηγή.</p>
        </li>
        <li>
          <h4>ΠΟΙΟΣ ΕΧΕΙ ΕΓΚΡΙΝΕΙ ΑΥΤΗ ΤΗΝ ΕΡΕΥΝΑ;</h4>
          <p>
            Η παρούσα έρευνα έχει εγκριθεί από την Επιτροπή Ηθικής και
            Δεοντολογίας της Έρευνας του Εθνικού και Καποδιστριακού
            Πανεπιστημίου Αθηνών με Αρ……
          </p>
        </li>
        <li>
          <h4>
            ΜΕ ΠΟΙΟΝ ΜΠΟΡΩ ΝΑ ΕΠΙΚΟΙΝΩΝΗΣΩ ΓΙΑ ΠΕΡΙΣΣΟΤΕΡΕΣ ΠΛΗΡΟΦΟΡΙΕΣ ΓΙΑ ΤΗΝ
            ΕΡΕΥΝΑ;
          </h4>
          <p>
            Για περισσότερες πληροφορίες σχετικά με την έρευνα μπορείτε να
            επικοινωνήσετε με τις ερευνήτριες Αικατερίνη Ιωαννίδου
            (aioanni@uoa.gr) ή Ειρήνη Προζυμά (eiriniproz@uoa.gr), με τον
            Επιστημονικά Υπεύθυνο κ. Θεόδωρο Γιοβαζολιά (giovazot@uoc.gr) ή με
            τη συνεπόπτρια κ. Ευφροσύνη Μητσοπούλου
            (e.mitsopoulou@swansea.ac.uk).
          </p>
        </li>
      </ol>
    </section>
  </body>
</html>
